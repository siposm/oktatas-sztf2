# SzTF2 Féléves feladatok leadásával kapcsolatos információk

A leadás nálam két részből fog állni és fontos kiemelni, hogy ez oktatónként eltérhet így ne ijedjen meg senki ha másnál más a menetrend!

### 1. rész:
A moodle-be leadandó az elkészített feladat kódállománya.

### 2. rész:
Ezen felül viszont szeretnék mindenkitől kérni egy videót az alábbiakat betartva:

#### Videó formai elvárások
- kell készíteni egy MAXIMUM 6 perces videót amelyben bemutatásra kerül az elkészített munka 
- a feltöltött videó NEVÉBEN legyen benne a teljes NEVED és NEPTUN kódod (pl. Gipsz Jakab Tamás ASD123 SzTF2 FF)
- a videó CSAK YouTube-ra tölthető fel és csakis onnan megosztott linket fogadok el (megosztásra javaslom, hogy nem listázott, azaz unlisted kategóriát válasszatok ki)
- ebből adódóan más forrásból küldött linkek (dropbox, drive, xyshare stb.) automatikusan ignorálásra kerülnek, így a leadott féléves feladat NEM lesz elfogadva

#### Videó tartalmi elvárások
A videóban kerüljenek bemutatásra a következők:
- program indítása
- az elvárt funkciók működése (ehhez a szükséges lépéseket a konzolon írd be / tedd meg és közben magyarázd, hogy mi történik)
- a kódállomány legyen bemutatva, kitérve benne a főbb részekre
    - osztályok és azok hierarchiája
    - az optimalizálást végző algoritmus
    - az adatszerkezetek megvalósítása

#### Leadással kapcsolatos információk
- a megosztást szolgáló linket itt kell leadni a neved kiválasztását követően: [link neptun üzenetben lett kiküldve] (több feltöltés esetén az utolsót fogom nézni)
- amennyiben bárki vicceskedésből más nevében ad le munkát, ezzel kárt okozva a másiknak fegyelmi eljárást vagyok köteles indítani minden érintett hallgatóval kapcsolatban, így kérek mindenkit, ezt az opciót kerüljük